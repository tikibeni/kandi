\chapter{Koordinaatio}

Koordinaatiota voidaan tarkastella suurimpana vaikuttavana alueena ketterää ohjelmistokehitystä noudattavassa ryhmässä. Aihetta voidaan ajatella koko toimintaketjun sitovana liimana, sillä valtaosan esitettävistä aihealueista voidaan tulkita kuuluvan koordinaation alle. Tämä tutkielma jaottelee koordinaation ketterän käyttöönottoon ja kommunikaatioon liittyviin seikkoihin. Koordinaatio aiheena kattaa kaiken, joka voidaan tulkita vaikuttavan kehitysryhmän sisäiseen tai ulkoiseen yhteistoimintaan. Ryhmän sisäiseksi koordinaatioksi tulkitaan tässä kontekstissa ryhmäläisten välinen interaktio, kun taas ulkoiseksi koordinaatioksi tulkitaan esimerkiksi organisaation puolelta tuleva ohjeistaminen (tai ohjaus), mahdollisten muiden saman projektin parissa työskentelevien ryhmien kanssa yhteistyöskentely ja asiakkaan kanssa toimiminen. Esimerkkitapaus ulkoisesta koordinaatiosta on projekti, joka toteutetaan maailmanlaajuisesti hajautetulla ketteränä ohjelmistokehityksenä \cite{ALZOUBI201622}. Esitettävät haasteet voidaan tulkita vaikuttavan voimakkaammin niin laajemmissa ja maailmanlaajuisesti hajautetuissa ketterän kehityksen ryhmissä verrattuna niin sanotusti paikalliseen ryhmään. Maailmanlaajuisesti hajautettu ketterä kehitys tarkoittaa sitä, että prosessi koostuu ryhmistä tai ryhmäläisistä, jotka sijaitsevat maantieteellisesti kaukana toisistaan. Paikallinen ketterä kehitys tarkoittaa tässä kontekstissa vastakohtaa. Koordinaation ollessa varsin laaja käsite, siihen on yhdistettävissä lukuisia mahdollisia haasteita aina yhteistoiminnan käyttöönotosta ylläpitoon. Tulevissa alakappaleissa tutkielma esittelee useimmin ilmenneet haasteet.

\section{Ketterän käyttöönotto}

Ensimmäisenä haasteena ketterän koordinointiin liittyen on ketterän menetelmän käyttöönotto ja siispä ketteriä periaatteita noudattavan ryhmän luonti. Eräänä haasteena käyttöönottoon liittyen on todettu tilanne, jossa perinteisiä malleja, kuten vesiputousta harjoittanut organisaatio haluaa ketteryyttä pohjautuen tietoon, että ketterä tuottaa parempaa kilpailukykyä \cite{MCKNIGHT2014168}. Haasteita tässä tapauksessa voi tuottaa organisaation ymmärrystaso ketteristä periaatteista ja niiden toteutustavoista. Puutteellinen ymmärrys voi olla seuraamusta käyttöönottoon liittyvästä puutteellisesta motivaatiosta, joka juontaa juurensa menetelmätottumuksiin \cite{GREGORY201692}. Syynä voi olla myös muutoksen vastustus \cite{SELLERISILVA201520}. Mikäli organisaatiossa ei ymmärretä ketteryyteen liittyviä hyötyjä, siihen liittyviä riskejä tai varsinaisia toteutusmenetelmiä on odotettavissa kivinen tie käyttöönoton suhteen, mikä voi johtaa paluuseen perinteiseen menetelmään [\textbf{Katso jos tähän saisi vielä jotain viitettä! Esim Gregory?}].

Tutkimuksessaan Gregory et al. \cite{GREGORY201692} toteavat useita haasteita liittyen ketterän toteuttamiseen ja käyttöönottoon perinteisen ympäristön ja organisaation kontekstissa. Eräänä rajoittavana tekijänä käyttöönottoon liittyen todettiin ketterän väärinkäyttö, joka johtuu väärinymmärryksestä. Tutkimuksessa ilmeni tilanne väärinkäytöstä, missä organisaation johto on teettänyt niin sanotun ketterän ryhmän työskentelemään massiivisen määrän ylitöitä perustellen sen olevan osana ketterää menetelmää. Skenaariossa on nähtävissä kehittäjien loppuunpalaminen sekä organisaation paluu perinteisten menetelmien käyttöön, kun uusi menetelmä ei olekaan tuottanut odotettua tulosta. Toisena väärinkäyttöön liittyvänä skenaariona ilmeni tilanne, jossa jonkin ketterän menetelmän käyttöönoton jälkeen organisaation johto on alkanut mikromanageroimaan kehitysryhmää ainakin siihen saakka, kunnes nähtävää tulosta on alkanut muodostumaan. Jatkuvan mikromanageroinnin seurauksena on nähtävissä varsinaisen ketteryyden ja sen sisältävän luovuuden väheneminen.

Käyttöönottohaasteiden minimoimiseksi on todettu olevan suositeltavaa hakea konsultointia ammattilaisilta ja yrityksiltä, joilla on tunnustettua erityisosaamista ketterään kehitykseen liittyen \cite{SELLERISILVA201520}. Siispä ratkaisuna haasteelle voidaan ajatella olevan tehokasta perehtyä kattavasti ketteriin periaatteisiin ja käyttöönotettavaan menetelmään. Silva et al. \cite{SELLERISILVA201520} muistuttavat lisäksi, että ketterien periaatteiden mukaisesti ketterän kehitysryhmän tulisi pyrkiä itse esittämään ratkaisumalleja ongelmatilanteisiin.

\section{Kommunikaatio}

[\textbf{Avaa tarkemmin Alzoubin kommunikaatiojaosta ja haasteiden tekijöistä.}]

Kommunikaation voidaan ajatella olevan ketterän ryhmän koordinaation mahdollistava työkalu. Ilman kommunikaatiota ei olisi yhteistoimintaa, ainakaan tehokkaanlaatuista. Kommunikaatio on äärimmäisen tärkeää saada toimimaan alusta alkaen, sillä siihen liittyvät puutteet ovat varma tie haasteisiin [\textbf{Katso jos tähän löytyisi jokin näppärä lähde, esim. Someron lähteistä.}]. Haasteiden minimoimiseksi olisi olennaista, että ketterä ryhmä kommunikoi ryhmäläistensä kesken ja ryhmän ulkopuolella olevien yhteistyötahojen kanssa. Kommunikaation merkitys korostuu maantieteellisesti hajautettujen ryhmien tai ryhmäläisten osalta, sillä kyseiset tahot eivät lähtökohtaisesti pääse samaan työskentelytilaan muiden kanssa. Voi olla esimerkiksi tilanne, jossa kukin ketterän ryhmän jäsen sijaitsee eri maassa ja mahdollisesti eri aikavyöhykkeillä [\textbf{Kaiva tähän joku konkreettinen esimerkki. Virkkeet vähän ympäripyöreitä.}]. Ketterien periaatteiden korostaessa asiakasyhteistyötä on myös ratkaisevaa, että ryhmä kommunikoi asiakkaan kanssa riittävän selkeästi ja usein.

Tutkimuksessaan Alzoubi et al. \cite{ALZOUBI201622} keskittyvät ketterään liittyvän kommunikaation pohtimiseen ja tuovat esille siihen liittyviä haasteita ja ratkaisuja. Tutkimus itsessään keskittyy maailmanlaajuisesti hajautetun ketterän ohjelmistokehityksen kommunikatiivisiin seikkoihin, mutta niitä voidaan soveltaa paikallisesti toteutettavaan variaatioon. Tutkimuksessa todettiin kommunikaatiohaasteiden johtavan [\textbf{Vai vaikuttavan?}] kaikkiin muihin haasteisiin ja niiden käsittelyn vaativan 2,5 kertaa enemmän resursseja kuin paikallisessa variaatiossa. Alzoubi et al. jakavat kommunikaation ketterässä ohjelmistokehityksessä henkilökohtaiseen, vuorovaikutteiseen ja vertaisorientoituneeseen ja toteavat sen nojaavan voimakkaasti interaktioon, joka tapahtuu kasvotusten niin ryhmäläisten kuin ryhmän ja asiakkaan välillä [\textbf{Avaa termit!}]. Kasvotusten kommunikoinnin on todettu johtavan epäformaalimpaan tapaan kommunikoida, minkä vuorostaan on todettu olevan tehokkaampaa.

Alzoubi et al. tutkimuksessa \cite{ALZOUBI201622} todettiin, että kommunikaatiohaasteita maailmanlaajuisen ketterän kehityksen kontekstissa aiheuttavat muun muassa etäisyys, organisaatiotekijät, ihmistekijät ja ryhmäkonfigurointi. Etäisyyden todettiin olevan yleisin haasteiden lähde. Sen todettiin hankaloittavan koordinaatiota esimerkiksi viiveinä kommunikoinnissa, pidempinä kokouksina, hankaluutena löytää yhteisiä työaikoja ja luottamuksen puutteena. Silva et al. tutkimuksessa \cite{SELLERISILVA201520} todettiin rajoittavana tekijänä ryhmän sisäiset erimielisyydet, joiden voidaan olettaa hankaloittavan kommunikointia.
